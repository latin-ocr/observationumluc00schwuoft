observationum [lucianearum specimen Ι.

Quanquam nostra memoria ante alios struvius Fritzschius Iacobitzius summi illi viri
studium baud mediocre ad Lucianum emendandum et illustrandum contulerunt aditumque in
eius scripta adeo facilem aperuerunt, ut lectores tanquam per amoenos quosdam hortos noxiis
istis inutilibusque quibus diu ante oppleti iacuerant herbis pei-purgatos ambulare uberesque
fructus quos cultoribus suis pollicentur cum magna sermonis simplicitas tum incredibilis
praecipuarum rerum copia, percipere posse videantur: negari tamen nequit in floribus et eli·
gendis et curandis nonnulla irrepsisse quibus qui eos visunt facile pungantur et a delecta-
tione admirationeque abducantur. Iam vero aliquot annis post quam Lipsiae Luciani opera in
publicam lucem emissa erant ecce prodiit Parisiis eiusdem scriptoris editio recognita etbrevi
eaque circulatoria praefatione exornata, de qua exputare non posse ingenue me confiteor
quid lacobitzium impulerit ut iusto acerbius et vehementius iudicaret. Etenim quicunque
eam perlustraverit cum aliisque accurate comparaverit, reperiet sane editorem nonnunquam
i‘usau‘sris auspiciis provinciam administrasse, reperiet illum non raro ita egisse ut in multis
locis qui emendatione non indigerent violenter ac temerarie medici instar secaret et ureret
minus anxie alia radicitus evelleret alia non sortasse meliora ingeneraret. Nihilo tamen se-
cius huius riri opera quantum Luciano lucis et medelae redundarit perquam est facile ad
demonstrandum vereorque maximopere ne Iacobitzius quominus aemuli laudes et merita li-
benter agnosceret vereque aestimaret livore quodam et obtrectatione impeditus sit. Atque
ego quidem abhinc quinquennium fere. discipulos meos in facetissimi Samosatensis hortulos
introducturus cum id animadverterem subsecivis temporibus spicilegium in iis facere ambula-
tiones spinis adhuc luxuriantibus consitas caute emundare locisque eruncatis ne inculta ac
deserta manerent probabiliora ew( gustu et indole scriptoris supponere constitui. Quod quo—
modo conficiendum putaverim ex iis ipsis quae disputavi facile cognoscere poteris,

Verum mihi temperare non queo quin rationem praeposteram istam ac perversam bre—
viter attingam, quae quoniam criticorum editorumque quos nostra aetas tulit animos mirum
quantum occupatos tenet in dies invaluit et iam civitate quasi donata est. Placet enim in
tractanda arte 'critica ita versari, ut singulis codicum editionumque familiis in probabilem
quendam ordinem redactis optimos quosque ut aiunt libros et scriptos et editos appellent,

1

