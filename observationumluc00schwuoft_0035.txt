Francisco Fritzcnio Rostochiensi

Carolus Schwidop Regimontanus.
sed.

Ante hos fere sex annos cum nuntius ad me afferretur Te, Francisce Fritzsehi, novam
Luciani Samosatensis editionem parare, constitui minuta mea qualiacunque opuscula ad Te mit-
tere nec dubitavi Te orare ut quae in iis apta Tibi viderentur in Tuum commodum converteres.
Literis ad me datis quae conscripseram et diiudicasti sumnia humanitate et probasti et ita
probasti ut alia respiceres alia in contextum verborum reciperes.. Quod dialogos quosdam Lu-
ciani in usum scholarum edere me iubebas, hoc Tuo quod de Lucianeis meis observationibus
feceras iudicio facile impulsus cum iam id agerem ut quod Tu mihi dederas consilium sequerer
libellosque qui ad animos adolescentium oblectandos maxime accommodati essent eligerem atque
digererem: accidit nuperrime ut summum illud nostri regni collegium quod res et sacras et
scholasticas curat omnes scholarum nostrae provinciae rectores convocaret qui scholasticas quas-
dam quaestiones ad disceptationem propositas solverent. In iis autem quaestionibus quae octo
erant non infimum locum tenebat illa, qua postulatum erat ut qui potissimum scriptores in
gymnasiis legendi essent accurate ac religiose pensaretur. Atque de aliis quidem scriptoribus
quid iudicatum sit a viris eruditissimis noli audire: at de Luciano? quaeres fortasse. Lucianus
assiduus ille veterum scriptorum sectator si ab inferis exstitisset suamque ipse caussam apud
severissimos illos gravissimosque iudices dixisset, vix mibi crede variis criminibus absolutus a
iudicio discedere potuit. Quid plura? Diu multumque consultantibus periculosum ne dicam
perniciosum esse videbatur Luciani scripta legere cuius quamvis dicendi genus non improbare-
tur tractatio tamen rerum acerbe vituperabatur ut neutiquam idonea qua iuvenes sinceras illas
atque integras de antiquitate opiniones animis imbibere possent praesertim cum alii sat multi
exstarent scriptores qui utraque re praestarent maioresque utilitates parerent. Unde factum est
ut Lucianus omnibus sententiis damnaretur scilicet contemtor antiquitatis corruptor iuventutis
scriptor denique puerorum atque adolescentium animis nullo modo accomodatus et in perpetuum
e scholis exterminaretur. Atque equidem omniuo perculsus iniquo inopinatoque tot virorum
doctissimorum iudicio a quo et ego plane dissideo et mecum procul dubio etiam alii consilium

