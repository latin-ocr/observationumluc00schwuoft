2

totum abieci. Adde quod non ignoro in quot quantasque difficultates incurrat is, qui primum
nullius commendatione adiutus vel scriptor vel editor existat libellumque in publicum mittere
velit praesertim cum bibliopola sive lege sive praeiudicata quadam hominum opinione prohibi-
tum esse sciat quominus liber quanquam summa diligentia atque industria conscriptus in scholis
legeretur. Redii igitur in eam viam qua. praeceptoribus moderatis nec magnae'gloriae cupidis
ita uti licet, ut quae pro sua quisque ingenii facultate excogitavit quoties velint promulgare
possint* Iam quod adhortabaris ut quae ad Lucianum pertinerent correcta a me atque emendata
ea ne quis mihi anteverteret Philologo aut Iahnii annalibas aut Museo Rhenano inserenda tra-
dere maturarem quod Lucianus tanquam Phyllis esset cuius gratiam amoremque multi ad-
modum hodie aucuparentur id quod Tu animo benevolo suadebas facerem si nimium doctrinae
laude inclarescendi studium me agitaret. At ego unam et veram gloriam quaero in excolenda
quae mihi commissa est iuventute, cui omnes meas animi corporisque vires toto pectore dedo
et consecro nec multum mea interest melius egone an alius quispiam invenerit dummodo in-
ventum sit idque si quacunque ratione in notitiam meam venit, etiam alios idem de eadem re
mecum sensisse et cogitasse quanto gaudio afficiar vix dicere possum. Nec profecto infitior multa
in adversariis meis me deposita habere quae et Tu occupasti et Cobetus et Guilelmus Dindorfius.
Ut unum exemplum afferam veniam mihi des, Francisce Fritzschi, ut Tecum communicem
quae iam abhinc annos decem et quod supra est ad Necyom. ἶ. ἑκάθηρέ τέ με καὶ ἀπέμαξε καὶ
περιήγνισε δᾳδίοις wecel σκίλλῃ βὰλ. ut vulgatam lectionem tutarer literis mandaram. Errare
scripseram hoc loco editores recentissimos qui e tribus codicibus Parisinis δᾳδίοις pro vulgato
δᾳδὶ recepissent. Dubitari enirn nullo modo posse quin Lucianus imitando expresserit Diphili
Comici locum qui est apud Meinek. Fragg. Com. Gr. IV.416. Προιτίδας ἁγνίζων κούρας . . δᾳδὶ
μιᾷ σκίλλῃ τε μιᾷ. Hanc opinionem confirmari tum a Luciano ipso Alex. 47. καθαῖρον . . τὰς
γνώμας οὐχ ὑπὸ δᾳδὶ καὶ σκίλλη,· Philops. 12. θείῳ καὶ δᾳδὶ καθαγνίσας τὸν τόπον, tum a Dione
Chrysost. Or. XLVIII. 17. ubi cum περικαθάραντας τὴν πόλιν μὴ σκίλλῃ μηδ’ ὕδατι legatur ex
Bagueti coniectura δᾳδὶ reponendum putabam. Haec scripseram ut dixi iam ante multos annos.
Nunc Te quoque apud Lucianum vulgatam lectionem servasse video nec iisdem modo locis sed
etiam duobus quibus Tu usus es codicibus munisse. Quae cum in Tua editione legerem tan-
tum aberat ut id graviter ferrem ut idem Tecum me vidisse gauderem vehementissime. Quare
qua humanitate superiores eadem has qualescunque suut observationes accipias quaeso studiis

que meis faveas. Vale.

